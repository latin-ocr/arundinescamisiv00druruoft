ARUNDINES CAM 1.

Ambitione procul vesana et lite forensi,
Quisque suum placide conficiebat iter:

Per vitae ambages gratas in valle reducta
Carpebant tacitos ac sine labe dies.

Haec tamen ut pedibus sint ossa intacta profanis,
E fragili saxo tollitur urna memor,

Quae versu illepid0‚ sculptisque sine arte figuris,
Saepe viatorem sistere, fiere monet.

Musa rudis signat quae nomina, computat annos,
Quicquid laudis egent, suppeditare valet;
Aureaque excerpsit sacrato e codice dicta,
Quae doceant quid sit vivere, quidque mori.

Solicitae quis enim, sic immemor usque priorum,
Delicias animae deposuisse velit?

Ecquis deseruit laetae confinia lucis,
Nec tulit ad superas ora reflexa plagas? ’

Sese anima in gremium fugitiva receptat amicum,
Ultima lachrymulam flagitat hora piam:

Vel de ferali clamat Natura sepulchr0,
Vel calet effoeto fax rediviva rogo ἱ

Te vero, memorem turbae sine honore jacentiS‚
Quem juvat inflatas sic cecinisse vices,

Si te forte dolenS, animo huc compulsus eodem,
Advena‚ quae fuerint et tua fata, petat3

 

