 

 

ARUNDINES CAMI.

{Halmium &lanula

N oN tibi, cum tantas auderes tollere moles,

. Submisere trabes silvae, non hausta metallis

Saxa nec effossae crevere in moenia quadrae:

Ecce, tibi vitrei riguerunt marmore fluctus !
Qualis Aristaeum Gyrenae regia matris

Cepit, apum strages infectaque mella querentem;
Aut qualem sibi munit Hyems (ita fingere vates
Crediderim) diris ut servet in aedibus arma,

Si poscant sibi tela dari Ventique Nivesque,

Si· jaculum glaciale pruiniferasque pharetras,
Surrexit tacite, ceu muta insomnia, moles3

N on crepitus serrae, sonuit non verbere surdo
Malleus: ipsa super glacies illisa coactam

Firmavit glaciem, (quid enim caementa requirat

Molis opus liquidae ἓ) numerosaque fluxit in unum;

Lympharumque domus lympharum aspergine crevit.
Lampades introrsum multisque coloribus ignes
Fulgere; transmissae pallescere lucis imago:
Nempe aliam in terris credas consurgere lunam,

Delapsasque polo stellas atque uvida signa.

C. M.

 

