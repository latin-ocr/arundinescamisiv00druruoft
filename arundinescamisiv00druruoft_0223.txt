ARUNDINES CAMI.

strumum.

Vos, O felices umbrae, mihi gaudia nulla

- Praebetis‚ quamvis vos amet ipsa quies:

Quam male conveniunt cor quod requiescere nescit,
Et locus ignavae deditus ille morae !

Hic vitro fons lucidior, proceraque pinus,
Et salices illae quas levis aura movet,

Forte minus laesae referant solatia menti,
Et me, si valeant ulla juvare, juvent.

Sed vultu torvo, implacidis quae surdior EuriS‚
N on sinit 'expelli Cura quod intus habet;

Illam atri sequitur facies tristissima coeli,
Immemorem pariter temporis atque loci.

Quicquid enim in foliis viridique placebat in herba,
Et rura et tacitum pace tenente nemuS,

Abrepto risa, qui rerum inspirat amorem,
Undique delicias perdidit omne suas.

Hac in muscosa, qui vero innititur, umbra
Cogitet arcani mystica jura Dei;

Ille amat et silvas, sed non ut pabula luctus
Concipiat‚ similis dissimilisque mei.

‚ Me foecundus ager simul et deserta ferarum,
Deserere has sedes et loca nota vetant:
Alter praeteritos memorat felicius annos3
Altera, venturi quod dabit hora mali.

 

