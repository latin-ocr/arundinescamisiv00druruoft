 

ARUNDINES CAMI.

muloti) loquitur.

. BELLA placent nobis: nobis ars unica bellum,
Nec plures didicisse volo: quibus utile, caecas
Consilii ambages jactent artemque sequantur.

Non hoc ista sibi tempus molimina poscit3

Nam dum quisque dolos texit vafer atque retexit,

En! coelo profligae stant circum mille cohortes,
Armatisque fremunt dextris), et signa reposcunt
Expectata diu, si quando limina coeli
Aspiciant: nostri interea nigrantia lustra
Sedibus optatis foedique opprobria mutant,
Carceris, atque alii tradunt sua regna morando.
Quin potius flammis Erebi caecoque furore
Armati simul irruimus, cursuque per auras .
Praecipiti summas coeli superavimus arces,
Torquentes nova tela manu, tormentaque ab ipso
Addita, et in coelum coeli convertimus iras,
Audiet ille suum ad fulmen reboantia regna
Inferno tonitru, nec nostrae fulgura turmae
DefuerintÍ¾ tanto fremitu furor evomet atros
Inter coelicolas ignes, soliumque replebit
Sulfure Tartareo et piceae caligine nubis,
Effundetque novas flammas, inventa tyranni.

*G.

223

