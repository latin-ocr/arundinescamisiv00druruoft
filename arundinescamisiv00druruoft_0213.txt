ARUNDINES CAMI.

Qu Quartam.

D1vA Ceres, opulenta, tibi haec J unonia longe
J ussa fer0, cujus liquidis in nubibus Iris

'Ipsa per aetherios labor praenuntia tractus,

J amne tuas multa vibrantes messe novales,
Triticeamque ultro segetem, viciamque, fabamque,
Linquis, et erectae penetrabile culmen avenae?

J amne tuos monteS, ovium et rodentia saecla,
Et, tutela vagi pecoris, quae plurima sepes

, Implicitis planos distinxit cratibus agros?

J amne et ripicolas fluviorum in margine floreS‚
Lilia, paeoniamque, Aprilia dona, rubentem,
Usum in nympharum, et nuribus redimicula castis?
At neque te multo vindemia consita palo,
Quaeque genistarum laesis stat amantibus umbra,

Detineat; nec litus inops, ignavaque saxa,
AEquoris in scatebris ubi mollia frigora captas.
Sic Regina jubet, tecum haec viridaria ludo
Quae terere, et dulces dignatur inire choreaS.
At bijugis actos pavonibus aspice currus! ’
Ipsa veni, Dominamque pio, Diva, accipe vultu.

o, M.

———

vexata causatio.

S1 Terra e pistis constaret inhospita pomiS,

Si foret Oceanus vasti lacus atramenti,

Si folia· in. silvis panisque et caseus essent—

Pro facinus! per ego hos ocuIOS, per sidera testor,

Nescio quid biberent sitientia saecla virorum!
H. D.

 

