ARUNDINES CAMI.

Ἀθ Έίῡῑτωιεηῐ.

Quis fila tanget? quis Lacedaemonis
Dudum tacentes excutiet modos?

Pubemque defunctosque coetus

Horrisono revocabit aere?
Divina quorum caesarieS‚ uti
Vernos per imbres flos hyacinthinus

Lugubre se pandenS, honestos

Fusa humeris animi timores
Altamque virtutem ac niveam Fidem
Spirabat. Illos scilicet aurea

Spectat-e Libertas avebat,

Et sobolem propriam dicare.
Alterne, velox mente nova, canet
Alcaeus ensem? qui viridi coma

Myrtoque devinctuS‚ sacrata

Pallados aede diu retentos
Gelavit ignes; dum rutilantia
Diva auspicato fulmina promeret3

Tum clarus invictusque vindex

Emicuit, trepidumque vulnus
Infixit. At ne, Diva, chelys tuas
Male ominatis vocibus increpans

Aures inopportuna tristem

Eliciat memoremque guttam!

 

